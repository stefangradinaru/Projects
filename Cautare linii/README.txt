Se dă o matrice cu n linii şi m coloane, în care liniile sunt sortate lexicografic crescător. Se dau q întrebări de forma: este şirul A, cu m elemente, o linie a matricei citite?

Date de intrare
Pe prima linie se vor afla numerele n şi m. Pe următoarele n linii se vor afla câte m numere naturale, reprezentând elementele matricei. Pe linia următoare se va afla numărul q, iar pe următoarele q linii se vor afla câte m numere reprezentând şirurile cărora trebuie să le determinăm prezenţa în matricea dată.

Date de ieşire
Pe ecran se vor afişa q mesaje, fiecare pe câte o linie, reprezentând răspunsurile la întrebări. Dacă şirul citit la întrebarea i se află în matrice, atunci se va afişa "DA". În caz contrar, se va afişa "NU".

Restricţii şi precizări
1 ≤ n, m, q ≤ 1 000

1 ≤ x ≤ 1 000, unde x este un element din matricea dată sau din şirurile din întrebări 

Exemplu

Date de intrare:	Date de ieşire:

3 3                     DA
1 2 3                   NU
2 5 6
5 4 3
2
1 2 3
3 2 1	                 
